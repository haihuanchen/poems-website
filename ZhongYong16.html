<html>
<body>

<h1>中庸 第十六章</h1>
<h3>BY Confucius</h3>

子曰：“鬼神之为德，其盛矣乎。<br/>
视之而弗见；听之而弗闻；体物而不可遗。<br/>
使天下之人，齐明盛服，以承祭祀。洋洋乎，如在其上，如在其左右。<br/>
诗曰：‘神之格思，不可度思，矧可射思？’<br/>
夫微之显。诚之不可揜，如此夫。”<br/>

<img src="https://www.brainyquote.com/photos_tr/en/c/confucius/141097/confucius3-2x.jpg" />
  
</body>
</html>
